1. Descrierea modelului

Modelul descrie structura unui sistem utilizat pentru gestionarea activităților unui hotel, care permite tratarea unor situații complexe întâlnite în funcționarea acestuia.
Acesta include entitățile esențiale pentru organizarea unui hotel: Hoteluri, Angajați, Joburi, Camere, Rezervări, Facturi, Servicii, Clienți. Fiecare entitate conține atributele necesare pentru desfășurarea eficientă a activității hotelului.
Relațiile dintre entități reflectă modul real de funcționare a unui hotel: un hotel are angajați care ocupă diferite joburi, clienții pot rezerva camere și pot adăuga servicii suplimentare, iar pentru fiecare rezervare se generează facturile asociate.

2. Regulile modelului (cardinalitățile)

- Relația lucrează_la (Angajați – Joburi – Hoteluri): M(0) – M(0) – M(0)
	- Un angajat poate ocupa mai multe joburi la mai multe hoteluri de-a lungul timpului sau poate să nu aibă încă niciun job sau hotel asociate.
	- Un job poate fi ocupat de mai mulți angajați din mai multe hoteluri sau de niciunul, în niciun hotel.
	- Un hotel poate avea mai mulți angajați și mai multe tipuri de joburi sau niciun angajat și niciun job asociate încă.
	- Relația devine tabelul asociativ Istoric_Joburi în diagrama conceptuală.
- Relația are (Hoteluri – Camere): 1 – M(0)
	-	Un hotel poate avea mai multe camere sau niciuna (de exemplu, dacă este în renovare).
	-	O cameră aparține unui singur hotel, dar nu poate exista fără să fie asociată unui hotel.
- Relația conține (Rezervări – Camere): M(0) – 1
	-	O rezervare poate conține maxim o cameră (dacă un client dorește să rezerve mai multe camere, se vor realiza mai multe rezervări), dar nu poate să nu conțină nicio cameră.
	-	O cameră poate să facă parte din mai multe rezervări (în perioade diferite) sau niciuna.
- Relația generează (Rezervări – Facturi): 1 – M(0)
	-	O rezervare poate genera mai multe facturi (pentru avans, restul sumei de achitat, servicii suplimentare), dar poate să nu fie generată nicio factură imediat ce se face o rezervare.
	-	O factură este generată de o singură rezervare, dar nu poate să existe fără aceasta.
- Relația face (Clienți – Rezervări): 1 – M(0)
	-	Un client poate să facă mai multe rezervări sau niciuna (clientul poate să fie înregistrat în sistem, dar nu a făcut încă nicio rezervare).
	-	O rezervare aparține unui singur client și nu poate exista fără client.
- Relația include (Rezervări – Servicii): M(0) – M(0)
	-	O rezervare poate include mai multe servicii suplimentare sau niciunul.
	-	Un serviciu poate să fie inclus în mai multe rezervări sau niciuna.
	-	Relația devine tabelul asociativ Servicii_Rezervări în diagrama conceptuală.